# SWEMagicShop
Progetto di Ingegneria del Software + Laboratorio di Informatica per Università degli Studi di Firenze - Ingegneria Informatica

Si vuole realizzare un software che simuli la gestione di un negozio fantasy ed il suo utilizzo. I clienti del negozio saranno in grado di creare un account personale dove potranno visualizzare i propri ordini, gestire il proprio portafoglio digitale con possibilità di ricarica e visualizzare il proprio inventario degli acquisti. Ogni cliente potrà eseguire ordini; per fare questo potrà visualizzare gli oggetti del negozio e le loro informazioni, eventualmente filtrando per categoria o ricercando per parola chiave; si potrà interagire con il proprio carrello aggiungendo un oggetto, scegliendone la quantità e modificandola a piacimento. I clienti potranno fare richiesta per diventare un Membro Arcano, ai fini di visualizzare una parte nascosta del negozio contenente oggetti pericolosi. Oltre al ruolo di cliente esisterà anche un ruolo di manager. Il manager potrà approvare o rifiutare le richieste di passaggio a Membro Arcano; per fare ciò si potranno visualizzare gli account dei clienti iscritti al negozio e modificarli. Eventualmente potrà anche revocare l'iscrizione Arcana ad un qualsiasi membro. Il manager potrà anche visualizzare gli oggetti presenti nel negozio ed aggiungerne di nuovi. Infine, il manager potrà visualizzare un resoconto con alcune informazioni generali sull'andamento del negozio.
